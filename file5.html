<!DOCTYPE html>
<html lang="am">
<head>
    <meta charset="UTF-8">
    <title>ՖԻԶԻԿԱ 9</title>
    <link rel="icon" type="image/png" href="img/Screenshot_20220123-190157_Picsart.jpg">
    <link rel="icon" type="image/png" href="Screenshot_20220123-190157_Picsart.ioe">
    <title>ՖԻԶԻԿԱ 9</title>
    <link rel="stylesheet" href="css/file2.css">
</head>
<body>
    <header class="header">
        <div class="header-div">
            <a href="index.html">ՖԻԶԻԿԱ 9</a>
        </div class="header-div">
    </header>
    <aside class="aside"> 
        <nav class="aside-nav">
            <div class="div-content">
            <h1>33. Առարկայի պատկերի կառուցումը բարակ ոսպնյակում: Բարակ ոսպնյակի բանաձևը</h1>
            <h2>Առարկայի պատկերի կառուցումը բարակ ոսպնյակում: Բարակ ոսպնյակի բանաձևը:</h2>
            <p>Տարբեր օպտիկական սարքերում կիրառվող ոսպնյակները թույլ են տալիս ոչ միայն հավաքել կամ ցրել լուսային ճառագայթները, այլև ստանալ առարկաների զանազան՝ մեծացած կամ փոքրացած, ուղիղ կամ շրջված, իրական կամ կեղծ պատկերները:</p>
            <img src="https://imprc-resources.azureedge.net/d21c61d9-ab21-41a4-8e94-45cbbbca9928/664VAR-iloveimg-cropped.gif" width="600px" height="500px">
            <p>Պարզվում է, որ ստացված պատկերի բնույթը կախված է ոսպնյակի տեսակից, ինչպես նաև առարկայի և ոսպնյակի փոխդասավորությունից:</p>
            <p>Ինչպես գիտենք մարմինները տեսանելի են, եթե արձակում են լուսային ճառագայթներ կամ անդրադարձնում են իրենց վրա ընկնող լուսային ճառագայթները: Ոսպնյակով անցնելիս այդ ճառագայթները կարող են զուգամիտել. նման դեպքում ճառագայթների հատման կետում կստացվի այն կետի իրական պատկերը, որտեղից դուրս էին եկել այդ ճառագայթները: Իսկ երբ ճառագայթները տարամիտում են, ապա նրանց շարունակությունների հատման կետում կստացվի այդ կետի կեղծ պատկերը:</p>
            <p><b>Առարկայի տարբեր կետերի իրական (կամ կեղծ) պատկերների ամբողջությունը կոչվում է առարկայի իրական (կամ կեղծ) պատկեր:</b></p>
            <p>Առարկայի պատկերը ստանալու համար կարիք չկա ստանալ նրա բոլոր կետերի պատկերները. բավական է կառուցել առարկայի ծայրակետերի պատկերը: Առարկայի պատկերը ընկած կլինի նրանց միջև: Իսկ ծայրակետի պատկերը ստանալու համար կարելի է ընտրել այդ կետից դուրս եկող անհամար ճառագայթներից այն երկուսը, որոնց ընթացքը ոսպնյակում նախօրոք հայտնի է:</p>
            <p>Այդպիսի «հարմար» ճառագայթներն են.</p>
            <p><b> ա) ոսպնյակի օպտիկական կենտրոնով անցնող ճառագայթը.</b></p>
            <img src="img/image_lab_rays_007.gif">
            <img src="img/image_lab_rays_008.gif">
            <p>Ոսպնյակով անցնելիս այս ճառագայթը չի փոխում իր ուղղությունը:</p>
            <p><b> բ) ոսպնյակի գլխավոր օպտիկական առանցքին զուգահեռ ճառագայթը.</b></p>
            <img src="img/image_lab_rays_003.gif">
            <img src="img/image_lab_rays_004.gif">
            <p>Ոսպնյակով անցնելիս, եթե ոսպնյակը հավքող է՝ ապա ճառագայթը, իսկ եթե ցրող է՝ ճառագայթի շարունակությունը, անցնում է ոսպնյակի գլխավոր կիզակետով:</p>
            <p>Օգտվելով այս «հարմար» ճառագայթներից, օրինակ, կարող ենք կառուցել AB մատիտի պատկերը, եթե ստանանք նրա A և B ծայրակետերի պատկերները՝ A1-ը և B1 -ը: A1B1 հատվածը կլինի AB մատիտի պատկերը:</p>
            <img src="img/68 - Copy.jpg">
            <p>Կարելի է ցույց տալ, որ կախված առարկայի բարակ ոսպնյակից ունեցած հեռավորությունից, նրա պատկերը տարբեր է ստացվում:</p>
            <p>Նշանակենք առարկայի հեռավորությունը բարակ ոսպնյակից՝ d-ով, նրա պատկերի հեռավորությունը ոսպնյակից՝ f-ով, իսկ ոսպնյակի կիզակետային հեռավորությունը՝ F-ով և դիտարկենք հետևյալ դեպքերը.</p>      
            <p> 1. d>>F /առարկան շատ հեռու է ոսպնյակից/</p>  
            <p>Այս դեպքում առարկայից դուրս եկող ճառագայթները զուգահեռ կլինեն գլխավոր օպտիկական առանցքին, և առարկայի պատկերը կստացվի գլխավոր կիզակետում՝ լուսավոր փոքր կետի տեսքով:</p>    
            <img src="img/կկկկկկկկկկկկկ.png">
            <p>2. d>2F /առարկայի հեռավորությունը ոսպնյակից նրա կրկնակի կիզակետային հեռավորությունից մեծ է/</p>
            <p>Օգտվելով «հարմար» ճառագայթներից կարող ենք կառուցել գլխավոր օպտիկական առանցքին ուղղահայաց տեղադրված AB սլաքի պատկերը՝ A1B1-ը: Ինչպես երևում է գծագրից, այն իրական է, շրջված, փոքրացած՝ H < h, ստացվում է ոսպնյակի կիզակետի և կրկնակի կիզակետի միջև, այսինքն՝ F < f < 2F: </p>
            <img src="img/focus-ray.png">  
            <p>3. d=2F /առարկան տեղադրված է ոսպնյակից՝ նրա կրկնակի կիզակետային հեռավորության վրա/</p>
            <p>Կառուցումից երևում է, որ առարկայի պատկերը իրական է, շրջված, նույն չափերի՝ H=h  և ոսպնյակից նույն հեռավորության վրա՝ d=2F:</p>
            <img src="img/distance1.png"> 
            <p>4. F < d < 2F / առարկան տեղադրված է ոսպնյակի կիզակետի և կրկնակի կիզակետի միջև / </p>
            <p>Կառուցումից երևում է, որ սլաքի պատկերը իրական է, շրջված, մեծացած՝ H>h և ոսպնյակի կրկնակի կիզակետային հեռավորությունից մեծ հեռավորության վրա՝ f>2F</p>
            <img src="img/Геометрическая оптика основные понятия.gif">
            <p> 5. d=F /առարկան տեղադրված է ոսպնյակի գլխավոր կիզակետում/</p>
            <p>Կառուցումից երևում է, որ սլաքի ծայրակետերից դուրս եկող ճառագայթները ոսպնյակում բեկվելուց հետո դառնում են իրար զուգահեռ, հետևաբար չեն հատվում և պատկեր չի ստացվում:</p>
            <img src="img/Геометрическая оптика основные понятия_1.gif">
            <p>6. 0< d < F /առարկան տեղադրված է ոսպնյակի և նրա կիզակետի միջև/
                Կառուցումից երևում է, որ սլաքի պատկերը ստացվում է կեղծ, ուղիղ, մեծացած՝ H>h, ոսպնյակի նույն կողմում, որտեղ առարկան է:</p>
            <img src="img/Геометрическая оптика основные понятия_3.gif">
            <p>Կատարելով նույնանման կառուցումներ, կստանանք, որ առարկայի պատկերը ցրող ոսպնյակում` անկախ առարկայի դիրքից, կեղծ է, փոքրացած, ուղիղ և ոսպնյակի նույն կողմում, որտեղ առարկան է:</p>
            <img src="https://imprc-resources.azureedge.net/d2607469-f5f2-443d-b696-7f152481ba26/%D0%93%D0%B5%D0%BE%D0%BC%D0%B5%D1%82%D1%80%D0%B8%D1%87%D0%B5%D1%81%D0%BA%D0%B0%D1%8F%20%D0%BE%D0%BF%D1%82%D0%B8%D0%BA%D0%B0%20%D0%BE%D1%81%D0%BD%D0%BE%D0%B2%D0%BD%D1%8B%D0%B5%20%D0%BF%D0%BE%D0%BD%D1%8F%D1%82%D0%B8%D1%8F_3.gif">
            <h2>Բարակ ոսպնյակի բանաձևը</h2>
            <p>Կառուցման եղանակով, օգտվելով ստացված եռանկյունների նմանության հայտանիշներից, կարելի է ցույց տալ, որ առարկայի հեռավորությունը ոսպնյակից՝ d -ն, առարկայի պատկերի հեռավորությունը ոսպնյակից՝ f-ը և ոսպնյակի</p>
            <p>կիզակետային հեռավորությունը` F-ը կապված են <img src="img/banacev9.png"> հավասարմամբ, որն անվանում են բարակ ոսպնյակի բանաձև:</p>
            <p>Եթե ոսպնյակը հավաքող է, ապա բանաձևում F>0, իսկ եթե ցրող է, ապա F < 0 </p>
            <p>Եթե առարկայի պատկերը իրական է, ապա f>0, իսկ եթե կեղծ է, ապա f < 0: </p>
            <img src="img/slide_20.jpg"> 
            <p>Կառուցման եղանակով, ստացված եռանկյունների նմանությունից հետևում է, որ<img src="img/banacev10.png"></p>
            <p>Իսկ ինչպես գիտենք, ոսպնյակի գծային խոշորացումը՝<img src="img/banacev11.png"></p>
            <p>Հետևաբար գծային խոշորացումը կարելի է որոշել նաև <img src="img/banacev12.png"></p>
            <p>բանաձևով:</p>
        </div>
            </nav>
    </aside>
    <footer class="footer">
            <p class="p2">ՖԻԶԻԿԱ 9</p>
            <p class="p3">Աղբյուրը<a href="https://www.imdproc.am" target="_blanck">ԻՄ ԴՊՐՈՑ.am</a><span>©</span></p>
    </footer>
</body>
</html>