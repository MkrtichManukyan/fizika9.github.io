<!DOCTYPE html>
<html lang="am">
<head>
    <meta charset="UTF-8">
    <title>ՖԻԶԻԿԱ 9</title>
    <link rel="icon" type="image/png" href="img/Screenshot_20220123-190157_Picsart.jpg">
    <link rel="icon" type="image/png" href="Screenshot_20220123-190157_Picsart.ioe">
    <title>ՖԻԶԻԿԱ 9</title>
    <link rel="stylesheet" href="css/file1.css">
</head>
<body>
    <header class="header">
        <div class="header-div">
            <a href="index.html">ՖԻԶԻԿԱ 9</a>
        </div class="header-div">
    </header>
    <aside class="aside"> 
        <nav class="aside-nav">
            <div class="div-content">
            <h1>29. Լույս: Լույսի տարածումը համասեռ միջավայրում</h1>
           <h2>Լույս: Լույսի տարածումը համասեռ միջավայրում</h2>
           <p>Լույսը շատ կարևոր դեր է կատարում մարդու կյանքում:
                Լույսի շնորհիվ մենք կարողանում ենք ճանաչել մեզ շրջապատող աշխարհը: 
                Լույսն է, որ Արեգակից Երկիր հասնելով մեր մոլորակի վրա կյանքի գոյության համար անհրաժեշտ պայմանններ է ստեղծում:</p>
            <img src="img/luchi_sveta_10.png">
            <p>Իսկ ի՞նչ է լույսը:
                Լույսի բնույթի վերաբերյալ առաջին գիտական տեսությունը ստեղծել է Իսահակ Նյուտոնը 17-րդ դարում:</p>
            <img src="img/051112_1936_IsaacNewton1.jpg">
            <p>Ըստ Նյուտոնի. <b>Լույսը կազմված է փոքրիկ մասնիկներից՝ կորպուսկուլներից, որոնք լուսատու մարմինը առաքում է բոլոր ուղղություններով՝ ճառագայթների երկայնքով:</b></p>
            <img src="img/1_1429683285364.jpg">
            <p>Գրեթե միաժամանակ, հոլանդացի գիտնական Քրիստիան Հյուգենսը առաջարկել է լույսի ալիքային տեսությունը:</p>
            <img src="img/8224.jpg">
            <p>Ըստ Հյուգենսի. <b>Լույսը առաձգական ալիք է՝ լույսի աղբյուրից հեռացող համակենտրոն գնդոլորտների տեսքով:</b></p>
            <img src="img/1_1429684219670.jpg">
            <p>Վակումում լույսի տարածումը հերքեց լույսի՝ առաձգական ալիք լինելը: Սակայն 19-րդ դարի երկրորդ կեսին, էլեկտրամագնիսական ալիքների փորձնական ստացումը, լույսի և էլետրամագնիսական ալիքների արագության համընկնելը, թույլ տվեց Մաքսվելին և Հերցին իրենց աշխատություններում հաստատել լույսի ալիքային բնույթը և լույսը նույնացնել էլետրամագնիսական ալիքի հետ:</p>
            <p><b>Լույս կամ տեսանելի ճառագայթում են անվանում 400−800ՏՀց (1ՏՀց=1012 Հց) հաճախության էլեկտրամագնիսական ալիքները, որոնք մարդու մոտ կարող են առաջացնել տեսողական զգայություններ</b></p>
            <p>Տարբեր հաճախությունների ճառագայթումները մարդու մոտ տարբեր գույների զգայություններ են առաջացնում՝ սկսած կարմիրից՝ 400−480ՏՀց, մինչև մանուշակագույն՝ 670−800ՏՀց:
            </p>
            <img src="img/Visible-spectrum.jpg">
            <p>Հետագայում Ալբերտ Այնշտայնը՝ ֆոտոէֆեկտի երևույթը բացատրելիս, նորից անդրադարձավ լույսի մասնիկային բնույթին և ցույց տվեց, որ
                ճառագայթելիս և կլանվելիս, լույսը իրենից ներկայացնում է լուսային մասնիկների՝ ֆոտոնների հոսք:</p>
            <p>Այսպիսով լույսն ունի հատկությունների երկակիություն:</p>
            <p>Սակայն անկախ այն բանից, թե ինչ բնույթ ունի լույսը՝ մասնիկների հոսք է, թե էլեկտրամագնիսական ալիք, այն ներկայացվում է որպես ճառագայթներ, որոնք սկսվում են լուսատու մարմնից և տարածվում բոլոր ուղղություններով՝ ցույց տալով լուսային էներգիայի տարածման ուղղությունը:</p>
            <p><b>Տեսանելի տիրույթում ճառագայթող մարմնին անվանում են լույսի աղբյուր:</b></p>
            <p><b>Եթե լույսի աղբյուրի չափերը շատ փոքր են մինչև լուսավորվող մարմին ընկած հեռավորության համեմատ, ապա այն անվանում են լույսի կետային աղբյուր: </b></p>
            <p>Լույսի աղբյուրները բաժանվում են նաև բնական և արհեստական աղբյուրների:</p>
            <p>Լույսի բնական աղբյուրներն են՝ Արեգակը, աստղերը, կայծակը, լուսատիտիկը և այլն:</p>
            <img src="img/image005.png">
            <p>Լույսի արհեստական աղբյուրներն են՝ ջերմային աղբյուրները (շիկացման լամպ, գազայրիչի բոց, մոմի լույս և այլն) և ոչ ջերմային աղբյուրները (ցերեկային լույսի լամպ, լուսադիոդ, լազեր, հեռուստացույցի կամ համակարգչի էկրան):</p>
            <img src="img/im1.1.jpg">
            <p>Լույսի աղբյուր կարող են լինել ոչ միայն լուսատու մարմինները, այլև այն մարմինները, որոնք անրադարձնում են իրենց վրա ընկած լույսը բոլոր ուղղություններով, դարռնալով տեսանելի:</p>
            <p>Այդպիսի աղբյուրներ են՝ Լուսինը, մոլորակները և մեր շուրջը գտնվող բոլոր տեսանելի առարկաները:</p>
            <h2>Լույսի տարածումը համասեռ միջավայրում:</h2>
            <p><b>Ֆիզիկայի այն բաժինը, որն ուսումնասիրում է լույսի հետ կապված երևույթները, կոչվում է օպտիկա:</b></p>
            <p><b>Օպտիկայի այն բաժինը, որն ուսումնասիրում է լուսային ճառագայթների տարածման օրինաչափությունները՝ հաշվի չառնելոով նրանց ալիքային հատկությունները, կոչվում է երկրաչափական օպտիկա: </b></p>
            <p>Երկրաչափական օպտիկայի օրենքներից մի քանիսը հայտնագործվել է լույսի բնույթը պարզելուց շատ առաջ:</p>
            <p>Այդպիսի օրենքներից է՝ լույսի ուղղագիծ տարածման օրենքը, որը ձևակերպել է հույն գիտնական Էվկլիդեսը՝ մ. թ. ա. երրորդ դարում:</p>
            <img src="img/euclid-3.jpg">
            <p><u>Համասեռ, թափանցիկ միջավայրում լույսն ուղղագիծ է տարածվում</u></p>
            <p>Դրանում կարելի է համոզվել փորձերի օգնությամբ, որոնք հարմար է կատարել լազերային ցուցափայտի արձակած ճառագայթով: Այս կերպ կարող ենք տեսնել, որ ապակե անոթի մեջ լցված ջրում՝ համասեռ, թափանցիկ միջավայրում, լազերային ճառագայթը տարածվում է ուղիղ գծով:</p>
            <img src="img/maxresdefault (2).jpg">
            <p>Լույսի ուղղագիծ տարածման հետևանք են հստակ ստվերները, որոնք ընկնում են անթափանց մարմիններից, երբ դրանք լուսավորվում են լույսի կետային աղբյուրից:</p>
            <img src="img/Shadows3.jpg">
            <p><b>Օրինակ՝</b> եթե կետային լույսի աղբյուրի և էկրանի միջև անթափանց գունդ տեղադրենք, ապա էկրանի վրա մուգ շրջանի տեսքով ստվեր կհայտնվի:</p>
            <p><b>Ստվերն այն տեղն է, որտեղ չի ընկնում լույսի աղբյուրի լույսը:</b></p>
            <img src="img/maxresdefault.jpg">
            <p>Եթե լույսի կետային աղբյուրի փոխարեն օգտագործվի ավելի մեծ չափեր ունեցող աղբյուր՝ լամպ, ապա հստակ ստվերի փոխարեն լուսավորված ֆոնին կստանանք ստվեր և կիսաստվեր:</p>
            <p>Դա ոչ միայն չի հակասում, այլ, ևս մեկ անգամ հաստատում է լույսի ուղղագիծ տարածման օրենքը:</p>
            <img src="img/62.png">
            <p>Այն մասում, որտեղ լույս չի ընկնում լամպի և ոչ մի կետից, լիակատար ստվեր է, իսկ այն տիրույթում, որտեղ լույսը միայն որոշ կետերից է ընկնում՝ առաջանում է կիսաստվեր:</p>
            <p>Հսկայական չափերի ստվեր և կիսաստվեր գոյանում են Արևի և Լուսնի խավարումների ժամանակ:</p>
            <p><b>Արևի խավարումն</b> առաջանում այն դեպքում, երբ Լուսինը՝ Երկրի շուրջը իր պտույտի ժամանակ, ամբողջովին կամ մասնակիորեն ծածկում է Արեգակը:</p>
            <img src="img/5b2e464aa65a02e9397cd1865eb2fb10.jpg">
            <p> Իսկ, երբ Լուսինն է հայտնվում Երկրագնդի առաջացրած ստվերի կոնի մեջ, ապա տեղի ունենում Լուսնի խավարում:</p>
            <img src="img/Lusin.png">
            <p> Լուսնի խավարումների ուսումնասիրությունը հնարավորություն է տվել Արիստոտելին՝ մ. թ. ա. չորրորդ դարում, եզրակացնել, որ Երկիրը գնդաձև է, ինչի վկայությունը Լուսնի վրա Երկրագնդի ստվերի շրջանաձև լինելն է: </p>
            </div>
            </nav>
    </aside>
    <footer class="footer">
            <p class="p2">ՖԻԶԻԿԱ 9</p>
            <p class="p3">Աղբյուրը<a href="https://www.imdproc.am" target="_blanck">ԻՄ ԴՊՐՈՑ.am</a><span>©</span></p>
    </footer>
</body>
</html>